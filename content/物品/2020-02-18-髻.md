---
title: 髻
date: 2020-02-15T20:54:12+08:00
draft: false
---

梦见髻，吉祥之兆。

原版周公解梦：梦花髻。

守正则吉，否则凶。

如人梦之，或出门谋望，或做事创始，念虑不可不谨，机括不可不密，若稍不谨不密，身名两败，彼此猜嫌，岂为美乎。

梦自己戴者，地天泰也，事须通泰;梦他人戴者，阴阳交错，名利剥落。

梦妇人戴者，用如其礼，意象欣欣，事有可成。

梦妇人带进我室者，众神瞩目，凡百之事，宜避众小，方无虑。

《梦林玄解》梦髻，吉。

梦之得做事多阴，利于昏夜;所居之地，阴气甚盛，病易痊。

 若求名者，群英会上，独踞高巍，为头角峥嵘之兆。

梦见金髻者，大人，巍峨事业，炫耀人目，为众所推;平人，金者刑官，防有首顶损伤之灾。

梦见珠髻，谋为得时，光彩增上，荣耀异常。

梦见妇人顶戴珠髻，或金髻，立在己前者，定有出色英豪。

梦自头戴者，阳次乎阴，凡事只宜退守，不可妄动，慎之戒之。

《梦林玄解》梦满冠髻，吉。

梦此者，位极人臣，品冠百僚，举子名居榜首，商贾利在众先。

幼龄未遂青云志，年壮方为得意时。

问婚姻，白头双老;求子嗣，丹桂香飘。

失物当在最高处，谋望不宜往下流。

《梦林玄解》